### **SCHEDA INFORMATIVA PER I PARTECIPANTI E MODULO DI CONSENSO INFORMATO**
---

**Titolo del progetto:** An exploration of Semantic Maps in sighted and blind individuals (Un’esplorazione di mappe semantiche in popolazioni vedenti e non-vedenti)

**Acronimo:** SM_SB

**Sperimentatore principale:** Emma Angela Montecchiari 

**Supervisione:** Davide Crepaldi

**Co-supervisione:** Roberto Bottini

**Istituzione:** International School for Advanced Studies (SISSA), Trieste, Italy.

---
##### **Contatti:**

**Emma Angela Montecchiari**

Studentessa magistrale

Centro Interdipartimentale Mente/Cervello - Università di Trento 

Language, Learning and Reading lab (L2R) - SISSA

Neuroscience Area SISSA – International School for Advanced Studies Via Bonomea 265, 34100 Trieste Italy

[emontecc@sissa.it] / [emma.montecchiari@studenti.unitn.it] 

**Davide Crepaldi**

Professore Associato

Language, Learning and Reading lab (L2R) - SISSA

Neuroscience Area SISSA – International School for Advanced Studies Via Bonomea 265, 34100, Trieste, Italy

[davide.crepaldi@sissa.it]

---
#### **FOGLIO INFORMATIVO E MODULO DI CONSENSO INFORMATO PER LA PARTECIPAZIONE ALLO STUDIO**
Prima di decidere liberamente se vuole partecipare a questo studio, legga attentamente questo consenso informato e ponga allo sperimentatore tutte le domande che riterrà opportune al fine di essere pienamente informato degli scopi, delle modalità di esecuzione dell’esperimento e dei possibili inconvenienti connessi. La preghiamo di ricordare che questo è un progetto di ricerca e che la sua partecipazione è completamente volontaria. Lei si potrà ritirare in qualunque momento, senza necessariamente dover dare alcuna spiegazione. Può contattare lo sperimentatore per eventuali domande utilizzando lo strumento di messaggistica di Prolific o inviando un'e-mail a: [emontecc@sissa.it].

**Scopo dello studio**
Lo scopo di questo studio è quello di indagare la rappresentazione concettuale - in che modo pensiamo alle parole e al loro significato. Per fare questo, raccoglieremo un po’ di intuizioni sulla similarità tra i significati delle parole, in persone vedenti e non vedenti, e studieremo la loro struttura.

**Descrizione della Procedura**
Durante questo esperimento le saranno richiesti dei giudizi rispetto ad alcune parole che le verranno fatte ascoltare. Le registrazioni non hanno alcuno scopo medico diagnostico. Prima dell'esperimento, potrete svolgere un allenamento sul tipo di compito che vi sarà assegnato.
Sarà impegnata/o per un tempo pari a circa mezz’ora. Ci sarà una pausa a metà dell’esperimento.

**Ricompensa**
La partecipazione all’esperimento è volontaria.
La ricompensa monetaria per vedenti è gestita attraverso Prolific con un ammontare di 8 sterline all'ora, pari a circa 4 sterline per la durata dell’esperimento (30 minuti). Ciò è conforme alla politica di "equa retribuzione" di Prolific.

**Riservatezza**

Tutti i dati raccolti grazie alla partecipazione sua e di altre persone volontarie saranno custoditi nei server dell’Area di Neuroscienze della SISSA di Trieste, e non sarà consentito ad alcuna persona non autorizzata di accedervi.

Le sue informazioni personali saranno conservate separatamente dai risultati della presente ricerca, cui saranno associati soltanto attraverso un ID arbitrario. Grazie a questo processo di anonimizzazione dei dati, a nessun ricercatore sarà possibile analizzare i risultati sapendo da quale specifico partecipante essi provengono. Inoltre, questa procedura renderà impossibile la sua identificazione anche nel momento in cui i risultati della ricerca fossero pubblicati su riviste scientifiche, o presentati a congressi o in qualsiasi altro pubblico consesso. Nel momento in cui questa ricerca dovesse portare alla pubblicazione di un articolo scientifico, i dati raccolti grazie alla sua partecipazione verranno pubblicati insieme all’articolo, ovviamente sempre in forma anonima.

Più in generale, i dati raccolti saranno trattati in accordo con le leggi sulla privacy e in conformità al Decreto Legislativo 30 giugno 2003 n. 196 “Codice in materia di protezione dei dati personali” e al Regolamento Europeo 2016/679 (General Data Protection Regulation - GDPR). Il Responsabile della protezione dei dati (RPD) è l’Avv. Valentina Carollo che può essere contattato ai seguenti indirizzi email: [dpo@sissa.it] oppure [rpd@sissa.it] - PEC: [protocollo@pec.sissa.it].

Prima di esprimere il suo consenso alla partecipazione, le ricordiamo ancora che in caso lei abbia bisogno di delucidazioni su qualunque aspetto della procedura sperimentale, il ricercatore è a sua completa disposizione.

Le ricordiamo inoltre che ha il diritto di accedere alle informazioni che abbiamo raccolto su di lei, e ha anche il diritto di correggerli, cancellarli o presentare obiezione. Domande, commenti o richieste rispetto ai dati raccolti o rispetto ai suoi diritti possono essere rivolti a all’ufficio di protezione dati, Data Protection Officer (DPO), nella persona di Valentina Carollo, scrivendo a [dpo@sissa.it].

---
Se intende prendere parte alla ricerca, le chiederemo ora di fornire il suo consenso a partecipare allo studio, dichiarando:
- di avere almeno 18 anni.
- di aver compreso le spiegazioni relative a questo studio e all’intera procedura sperimentale;
- di essere stata/o informata/o riguardo alle finalità e agli obiettivi della ricerca in questione;
- di aver avuto la possibilità di porre domande a proposito di qualsiasi aspetto della procedura sperimentale e di aver ottenuto risposte soddisfacenti;
- di aver ricevuto soddisfacenti assicurazioni sulla riservatezza delle informazioni ottenute dall’esame della propria persona;
- di essere consapevole di potersi ritirare in qualsiasi fase dello studio.
